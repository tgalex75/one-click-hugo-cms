---
title: i Personaggi
image: https://res.cloudinary.com/tgalex75/image/upload/v1617782355/MaisonIkkoku/luoghi/maison-ikkoku_strip.jpg
values:
  - heading: Yūsaku Godai
    text: >
      Yūsaku Godai (五代 裕作 Godai Yūsaku?) è il protagonista indiscusso della
      serie. È un semplice ragazzo appena diplomato, di due anni più giovane di
      Kyoko, e all'inizio della storia lo vedremo darsi da fare per poter
      entrare all'università. È succube degli scherzi e prese in giro degli
      altri inquilini, che organizzano feste nella sua stanza, anche quando lui
      sta studiando per gli esami. Deve sopportare anche la presenza perenne di
      Yotsuya nella sua stanza, che può accedervi grazie ad un buco nel muro da
      lui creato. Si innamora di Kyoko a prima vista, ma dovrà avere pazienza
      per più di sei anni prima di riuscire a dichiararsi e sposarla. I
      principali ostacoli saranno (oltre ai pestiferi vicini) Shun Mitaka
      (spasimante di Kyoko), Kozue Nanao e Ibuki Yagami (rispettivamente collega
      di Yusaku in uno dei suoi lavori e studentessa della scuola dove Yusaku
      farà tirocinio). Parecchia confusione è stata fatta nella versione
      italiana dell'anime col suo nome: si è fatto passare Godai come nome e
      come cognome talvolta Yusaku (il suo nome), altre volte Yukari (il nome
      della nonna), altre volte ancora qualcosa d'inventato (Katayama). Godai
      significa sia "quinta generazione" che "raccolto abbondante". 
    imageUrl: https://res.cloudinary.com/tgalex75/image/upload/v1617575649/MaisonIkkoku/godai/15-yusaku-godai-maison-ikkoku-anime_ka9dzk.jpg
  - heading: Kyōko Otonashi
    text: >
      Kyōko Otonashi (音無 響子 Otonashi Kyōko?) è la coprotagonista della serie. Ha
      due anni più di Godai ed è una ragazza molto attraente che amministra la
      vecchia pensione Maison Ikkoku. Il marito è morto per cause che durante la
      serie non saranno mai chiarite. Il suo cognome da nubile è Chigusa.
      Diventerà l'oggetto delle attenzioni sentimentali sia del giovane studente
      Yusaku Godai, che abita nella pensione, che del maestro di tennis Shun
      Mitaka. Il cognome Chisuga significa "grande varietà di fiori", Otonoshi
      vuol dire "silenzio" oppure "senza marito"; il nome Soichiro si traduce
      come "l'unico marito", poiché Kyoko non riuscirà a dimenticare
      completamente il suo primo amore fino a quando Yusaku non chiederà
      l'approvazione per il matrimonio sulla sua tomba. Nel manga Kyoko viene
      chiamata sempre Kanrinin ("amministratrice") per quasi tutta la storia;
      nell'anime, o quanto meno nel doppiaggio italiano, viene indicata quasi
      sempre col nome di battesimo, oppure col cognome del marito. Il suo cane,
      Shiro ("bianco", chiamato così da Soichiro Otonashi), viene ribattezzato
      Soichiro all'inizio della sua vedovanza, perché sembra non rispondere più
      al nome precedente. Per sbrigare le faccende domestiche della Maison
      Ikkoku, Kyoko indossa un grembiule con dei pulcini e la scritta "Piyo
      Piyo", traslitterazione di "pio pio", ossia il verso dei pulcini; questo
      particolare riferimento al suo approccio non ancora maturo verso la vita
      cambierà verso la fine, quando l'inquilina Ichinose le regalerà un
      grembiule con delle galline e la scritta "Koke Koke", cioè "coco coco" (il
      verso di galline e polli adulti). Il secondo matrimonio con Yusaku Godai
      sarà l'inizio di una rinascita, rappresentata all'inizio di Maison Ikkoku:
      Last Movie tramite l'immagine del kimono nuziale con il disegno di una
      fenice! 
    imageUrl: https://res.cloudinary.com/tgalex75/image/upload/v1617575341/MaisonIkkoku/kyoko/d5f683c37f445733e78c3349ef124512_oszdgz.jpg
  - heading: Hanae Ichinose
    text: >
      Hanae Ichinose (一の瀬 花枝 Ichinose Hanae?) è una donna che non sa stare al
      suo posto, le piace spettegolare e origliare su ogni persona che conosce.
      Occupa la stanza numero 1. Organizza in continuazione feste in casa con
      gli altri due inquilini Akemi e Yotsuya, feste a tema di birra e sake,
      molte volte anche a spese di Kyoko e Godai. È sposata con un impiegato
      (pare che si siano conosciuti ad una gara di bevute) ed ha un figlio di 10
      anni, Kentarō. Il cognome Ichinose significa "prime rapide" (forse in
      riferimento alla sua capacità straordinaria di bere sakè), il nome di
      battesimo, Hanae, vuol dire "mazzo di fiori", alquanto ironico visto che è
      bassa e non particolarmente attraente. 
    imageUrl: https://upload.wikimedia.org/wikipedia/it/2/25/Hanae_Ichinose.jpg
  - heading: Yotsuya
    text: "Yotsuya (四谷 Yotsuya?) è uno degli inquilini della Maison Ikkoku, occupa
      la stanza numero 4. È approfittatore ed un individuo per niente
      affidabile. Se ne sta perennemente in casa e non si sa cosa faccia,
      persino Ichinose e Akemi, pur stando sempre con lui, non sanno cosa faccia
      nella vita o almeno un po' del suo passato. Solo una volta si è
      improvvisato venditore di elastici, ma non si sa nient'altro, nemmeno il
      suo nome (comunque, in una puntata dichiarerà di chiamarsi Gennosuke).
      Vari suoi parenti hanno abitato l'Ikkoku-kan per generazioni, tanto che
      guardando le foto nell'album della casa gli altri inquilini penseranno
      inizialmente che Yotsuya sia immortale. Si diverte importunando in
      continuazione Godai, e ha anche scavato un buco che collega le stanze dei
      due, in modo da poter accedere alla camera del ragazzo in qualsiasi
      momento. Il suo nome significa \"quattro vallate\" "
    imageUrl: https://res.cloudinary.com/tgalex75/image/upload/v1617784033/MaisonIkkoku/altri/yotsuya.jpg
  - heading: Akemi Roppongi
    text: >
      Akemi Roppongi (六本木 朱美 Roppongi Akemi?) è una giovane donna dai capelli
      rossi che a prima impressione appare "molto libera e facile". Le piace
      molto andare in giro per casa con indosso solo gli slip e un baby-doll
      azzurro o rosa. Lavora al bar Cha Cha Maru come cameriera. Provoca per
      divertimento Godai e partecipa alle feste di Ichinose. Occupa la stanza
      numero 6 della Maison Ikkoku. Roppongi significa "i sei alberi originali"
      ed è anche il nome di un quartiere di Tokyo. 
    imageUrl: https://res.cloudinary.com/tgalex75/image/upload/v1617784133/MaisonIkkoku/altri/akemi.jpg
---
